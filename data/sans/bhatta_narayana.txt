sugirā cittahāriṇyā paśyantyā dṛśyamānayā /
jayati ullāsitānandamahimā parameśvaraḥ //
yaḥ sphītaḥ śrīdayābodhaparamānandasampadā /
vidyoddyotitamāhātmyaḥ sa jayati aparājitaḥ //
prasaradbindunādāya śuddhāmṛtamayātmane /
namaḥ anantaprakāśāya śaṃkarakṣīrasindhave //
dviṣmaḥ tvām tvām stumaḥ tubhyam mantrayāmaḥ ambikāpate /
ativāllabhyataḥ sādhu viśvak no dhṛtavān asi //
saṃhṛtasparśayogāya sampūrṇāmṛtasūtaye /
viyanmāyāsvarūpāya vibhave śambhave namaḥ //
bhinneṣu api na bhinnam yat chinneṣu achinnam eva ca /
namāmaḥ sarvasāmānyam rūpam tat pārameśvaram //
praṇavordhvārdhamātrātaḥ api aṇave mahate punaḥ /
brahmāṇḍāt api nairguṇyaguṇāya sthāṇave namaḥ //
brahmāṇḍagarbhiṇīm vyomavyāpinaḥ sarvatogateḥ /
parameśvarahaṃsasya śaktim haṃsīm iva stumaḥ //
nirupādānasambhāram abhittau eva tanvate /
jagaccitram namaḥ tasmai kalāślāghyāya śūline //
māyājalodarāt samyak uddhṛtya vimalīkṛtam /
śivajñānam svataḥ dugdham dehi ehi harahaṃsa naḥ //
ṣaṭpramāṇīparicchedabhedayoge api abhedine /
paramārthaikabhāvāya balim yāmaḥ bhavāya te //
api paśyema gambhīrām pareṇa jyotiṣā abhitaḥ /
unmṛṣṭatamasam ramyām antarbhava bhavadguhām //
namaḥ tebhyaḥ api ye somakalākalitaśekharam /
nātham svapne api paśyanti paramānandadāyinam //
bhagavan bhava bhāvatkam bhāvam bhāvayitum ruciḥ /
punarbhavabhayocchedadakṣā kasmai na rocate //
yāvajjīvam jagannātha kartavyam idam astu naḥ /
tvatprasādāt tvadekāgramanaskatvena yā sthitiḥ //
śākhāsahasravistīrṇavedāgamamayātmane /
namaḥ anantaphalotpādakalpavṛkṣāya śambhave //
vāṅmanaḥkāyakarmāṇi viniyojya tvayi prabho /
tvanmayībhūya nirdvandvāḥ kaccit syāma api karhicit //
jagatām sargasaṃhāratattaddhitaniyuktiṣu /
ananyāpekṣasāmarthyaśālini śūline namaḥ //
vyatītaguṇayogasya mukhyadhyeyasya dhūrjaṭeḥ /
nāma api dhyāyatām dhyānaiḥ kim anyālambanaiḥ phalam //
namaḥ namaḥ śivāya iti mantrasāmarthyam āśritāḥ /
ślāghyāḥ te śāmbhavīm bhūtim upabhoktum ye udyatāḥ //
kaḥ panthāḥ yena na prāpyaḥ kā ca vāk na ucyase yayā /
kim dhyānam yena na dhyeyaḥ kim vā kim na asi yat prabho //
arcitaḥ ayam ayam dhyātaḥ eṣa toṣitaḥ iti ayam /
rasaḥ srotaḥsahasreṇa tvayi me bhava vardhatām //
namaḥ niḥśeṣadhīpatrimālālayamayātmane /
nāthāya sthāṇave tubhyam nāgayajñopavītine //
ajñānatimirasya ekam auṣadham saṃsmṛtiḥ tava /
bhava tattatpradānena prasādaḥ kriyatām mayi //
namaḥ īśāya niḥśeṣapuruṣārthaprasādhakaḥ /
praṇantavyaḥ praṇāmaḥ api yadīyaḥ iha dhīmatām //
magnaiḥ bhīme bhavāmbhodhau nilaye duḥkhayādasām /
bhakticintāmaṇim śārvam tataḥ prāpya na kim jitam //
nirāvaraṇanirdvandvaniścalajñānasampadām /
jñeyaḥ asi kila ke api ete ye tvām jānanti dhūrjaṭe //
nirguṇaḥ api guṇajñānām jñeyaḥ ekaḥ jayati ajaḥ /
niṣkāmaḥ api prakṛtyā yaḥ kāmanānām param phalam //
śrīratnāmṛtalābhāya kliṣṭam yatra na kaiḥ suraiḥ /
tat kṣīrodadam aiśvaryam tava eva sahajam vibho //
namaḥ bhaktyā nṛṇām muktyai bhavate bhava te avate /
smṛtyā nutyā ca dadate śambhave śam bhave abhave //
sarvajñaḥ sarvakṛt sarvam asi iti jñānaśālinām /
vedyam kim karma vā nātha na ānantyāya tvayā arpyate //
icchāyāḥ eva yasya iyat phalam lokatrayātmakam /
tasya te nātha kāryāṇām kaḥ vetti kiyatī gatiḥ //
brahmādayaḥ api tat yasya karmasopānamālayā /
upari upari dhāvanti labdhum dhāma namāmi tam //
ayam brahmā mahendraḥ ayam sūryācandramasau imau /
iti śaktilatā yasya puṣpitā pātu asau bhavaḥ //
bhramaḥ na labhyate yasya bhrāntāntaḥkaraṇaiḥ api /
dūragaiḥ api yasya antaḥ durgam astam stumaḥ mṛḍam //
namaḥ stutau smṛtau dhyāne darśane sparśane tathā /
prāptau ca ānandavṛndāya dayitāya kapardine //
kim smayena iti matvā api manasā parameśvara /
smayena tvanmayaḥ asmi iti māmi na ātmani kim mudā //
cintayitvā api kartavyakoṭīḥ cittasya cāpalāt /
viśrāmyan bhava bhāvatkacittānande rame bhṛśam //
sūkṣmaḥ api cet trilokī iyam kalāmātram katham tava /
sthūlaḥ atha kim sudarśaḥ na brahmādibhiḥ api prabho //
vācyaḥ eṣām tvam eva iti na abhaviṣyat idam yadi /
kaḥ kleśam deva vāgjāleṣu akariṣyat sudhīḥ tadā //
krameṇa karmaṇā kena kayā vā prajñayā prabho /
dṛśyaḥ asi iti upadeśena prasādaḥ kriyatām mama //
namaḥ nirupakāryāya trailokyaikopakāriṇe /
sarvasya spṛhaṇīyāya niḥspṛhāya kapardine //
aho kṣetrajñatā sā iyam kāryāya mahate satām /
yayā anantaphalām bhaktim vapanti tvayi amī prabho //
mahatī iyam aho māyā tava māyin yayā āvṛtaḥ /
tvaddhyānanidhilābhe api mugdhaḥ lokaḥ ślathāyate //
ārambhe bhava sarvatra karma vā karaṇādi vā /
viśvam astu svatantraḥ tu kartā tatra ekakaḥ bhavān //
triguṇatriparispandadvandvagrastam jagattrayam /
uddhartum bhavataḥ anyasya kasya śaktiḥ kṛpā athavā //
doṣaḥ apideva kaḥ doṣaḥ tvām āptum yaḥ samāsthitaḥ /
guṇaḥ api ca guṇaḥ kaḥ nu tvām na āptum yaḥ samāsthitaḥ //
rāgaḥ api astu jagannātha mama tvayi eva yaḥ sthitaḥ /
lobhāya api namaḥ tasmai tvallābhālambanāya me //
aho mahat idam karma deva tvadbhāvanātmakam /
ābrahmakrimi yasmin no muktaye adhikriyeta kaḥ //
ārambhaḥ sarvakāryāṇām paryantaḥ sarvakarmaṇām /
tadantarvṛttayaḥ citrāḥ tava eva īśaḥ dhiyaḥ pathi //
yāvat uttaram āsvādasahasraguṇavistaraḥ /
tvadbhaktirasapīyūṣāt nātha na anyatra dṛśyate //
upasaṃhṛtakāmāya kāmāyatim atanvate /
avataṃsitasomāya somāya svāmine namaḥ //
kim aśaktaḥ karomi iti sarvatra anadhyavasyataḥ /
sarvānugrāhikā śaktiḥ śāṃkarī śaraṇam mama //
guṇātītasya nirdiṣṭaniḥśeṣātiśayātmanaḥ /
labhyate bhava kutra aṃśe paraḥ pratinidhiḥ tava //
nirdvandve nirupādhau ca tvayi ātmani sati prabho /
vayam vañcyāmahe adya api māyayā ameyayā tava //
aṇimādiguṇāvāptiḥ sadā aiśvaryam bhavakṣayaḥ /
amī bhava bhavadbhaktikalpapādapapallavāḥ //
yā yā dik tatra na kva asi sarvaḥ kālaḥ bhavanmayaḥ /
iti labdhaḥ api karhi tvam lapsyase nātha kathyatām //
namaḥ prasannasadvṛttamānasaikanivāsine /
bhūribhūtisitāṅgāya mahāhaṃsāya śambhave //
hṛtoddhatatamastāntiḥ pluṣṭāśeṣabhavendhanā /
tvadbodhadīpikā me astu nātha tvadbhaktidīpikā //
visṛṣṭānekasadbījagarbham trailokyanāṭakam /
prastāvya hara saṃhartum tvattaḥ kaḥ anyaḥ kaviḥ kṣamaḥ //
namaḥ sadasatām kartum asattvam sattvam eva vā /
svatantrāya asvatantrāya vyayaiśvaryaikaśāline //
trailokye api atra yaḥ yāvān ānandaḥ kaścit īkṣyate /
sa binduḥ yasya tam vande devam ānandasāgaram //
aho brahmādayaḥ dhanyāḥ ye vimuktānyasaṃkatham /
namaḥ namaḥ śivāya iti japanti āhlādavihvalāḥ //
niṣkāmāya api kāmānām anantānām vidhāyine /
anāditve api viśvasya bhoktre bhava namaḥ astu te //
stumaḥ tribhuvanārambhamūlaprakṛtim īśvaram /
lipseran na upakāram ke yataḥ sampūrṇadharmaṇaḥ //
mahatsu api arthakṛcchreṣu mohaughamalinīkṛtāḥ /
smṛte yasmin prasīdanti matayaḥ tam śivam stumaḥ //
prabho bhavataḥ eva iha prabhuśaktiḥ abhaṅgurā /
yadicchayā pratāyete trailokyasya layodayau //
kukarmā api yam uddiśya devam syāt sukṛtam param /
sukṛtasya api saukṛtyam yataḥ anyatra na saḥ asi bhoḥ //
eṣa muṣṭyā gṛhītaḥ asi dṛṣṭaḥ eṣa kva yāsi naḥ /
iti bhaktirasādhmātāḥ dhanyāḥ dhāvanti dhūrjaṭim //
stumaḥ tvām ṛgyajuḥsāmnām śukrataḥ parataḥ param /
yasya vedātmikājñeyam aho gambhīrasundarī //
vidhiḥ ādiḥ tathā antaḥ asi viśvasya parameśvara /
dharmagrāmaḥ pravṛttaḥ yaḥ tvattaḥ na sa kutaḥ bhavet //
namaḥ te bhavasambhrāntabhrāntim udbhāvya bhindate /
jñānānandam ca nirdvandvam deva vṛtvā vivṛṇvate //
yasyāḥ prāpyeta paryantaviśeṣaḥ kaiḥ manorathaiḥ /
māyām ekanimeṣeṇa muṣṇan tām pātu naḥ śivaḥ //
vairāgyasya gatim gurvīm jñānasya paramām śriyam /
naiḥspṛhyasya parām koṭim bibhratām tvam prabho prabhuḥ //
brahmaṇaḥ api bhavān brahma kasya na īśaḥ tvam īśituḥ /
jagatkalyāṇakalyāṇam kiyat tvam iti vetti kaḥ //
kim anyaiḥ bandhubhiḥ kim ca suhṛdbhiḥ svāmibhiḥ tathā /
sarvasthāne mama īśa tvam yaḥ uddhartā bhavārṇavāt //
jayanti mohamāyādimalasaṃkṣālanakṣamāḥ /
śaivayogabalākṛṣṭāḥ divyapīyūṣavipruṣaḥ //
gāyatryā gīyate yasya dhiyām tejaḥ pracodakam /
codayet api kaccit naḥ sa dhiyaḥ satpathe prabhuḥ //
aṣṭamūrte kim ekasyām api mūrtau na naḥ sthitim /
śāśvatīm kuruṣe yat vā tuṣṭaḥ sarvam kariṣyasi //
vastutattvam padārthānām prāyeṇa arthakriyākaram /
bhavataḥ tu īśa nāma api mokṣaparyantasiddhidam //
muhuḥ muhuḥ jagaccitrasya anyānyām sthitim ūhitum /
śaktiḥ yā te tayā nātha kaḥ manasvī na vismitaḥ //
duṣkaram sukarīkartum duḥkham sukhayitum tathā /
ekavīrā smṛtiḥ yasya tam smarāmaḥ smaradviṣam //
jayanti gītayaḥ yāsām sa geyaḥ parameśvaraḥ /
yannāmnā api mahātmānaḥ kīryante pulakāṅkuraiḥ //
bhavān iva bhavān eva bhavet yadi param bhava /
svaśaktivyūhasaṃvyūḍhatrailokyārambhasaṃhṛtiḥ //
mantraḥ asi mantraṇīyaḥ asi mantrī tvattaḥ kutaḥ aparaḥ /
sa mahyam dehi tam mantram tvanmantraḥ syām yathā prabho //
bhārūpaḥ satyasaṃkalpaḥ tvam ātmā yasya saḥ api aham /
saṃsārī iti kim īśa eṣa svapnaḥ saḥ api kutaḥ tvayi //
tat abhaṅgi tat agrāmyam tat ekam upapattimat /
tvayi karmaphalanyāsakṛtām aiśvaryam īśa yat //
kṣamaḥ kām na āpadam hantum kām dātum sampadam na vā /
yaḥ asau sa dayitaḥ asmākam devadevaḥ vṛṣadhvajaḥ //
māyāmayamalāndhasya divyasya jñānacakṣuṣaḥ /
nirmalīkaraṇe nātha tvadbhaktiḥ paramāñjanam //
nirbhayam yat yat ānandamayam ekam yat avyayam /
padam dehi ehi me deva tūrṇam tat kim pratīkṣase //
aho nisargagambhīraḥ ghoraḥ saṃsārasāgaraḥ /
aho tattaraṇopāyaḥ paraḥ kaḥ api maheśvaraḥ //
namaḥ kṛtakṛtāntānta tubhyam madanamardine /
mastakanyastagaṅgāya yathāyuktārthakāriṇe //
aiśvaryajñānavairāgyadharmebhyaḥ api upari sthitim /
nātha prārthayamānānām tvat ṛte kā parā gatiḥ //
tvayi anicchati kaḥ śambho śaktaḥ kubjayitum tṛṇam /
tvadicchānugṛhītaḥ tu vahet brāhmīm dhuram na kaḥ //
harapraṇatimāṇikyamukuṭotkaṭamastakāḥ /
nameyuḥ kam param kam vā namayeyuḥ na dhīdhanāḥ //
sarvavibhramanirmokaniṣkampam amṛtahradam /
bhavajjñānāmbudheḥ madhyam adhyāsīya api dhūrjaṭe //
citram yat citradṛṣṭaḥ api manorathagataḥ api vā /
paramārthaphalam nātha paripūrṇam prayacchasi //
kaḥ guṇaiḥ adhikaḥ tvattaḥ tvattaḥ kaḥ nirguṇaḥ adhikaḥ /
iti nātha numaḥ kim tvām kim nindāmaḥ na manmahe //
kīrtane api amṛtaughasya yatprasatteḥ phalam tava /
tat pātum api kaḥ anyaḥ alam kim u dātum jagatpate //
niḥśeṣaprārthanīyārthasārthasiddhinidhānataḥ /
tvattaḥ tvadbhaktim eva āptum prārthaye nātha sarvathā //
namaḥ trailokyanāthāya tubhyam bhava bhavajjuṣām /
trilokīnāthatādānanirvināyakaśaktaye //
niḥśeṣakleśahānasya hetuḥ kaḥ iti saṃśaye /
svāmin saḥ asi iti niścitya kaḥ tvām na śaraṇam gataḥ //
bhuktvā bhogān bhavabhrāntim hitvā lapsye param padam /
iti āśaṃsā iha śobheta śambhau bhaktimataḥ param //
nātha svapne api yat kuryām brūyām vā sādhu asādhu vā /
tvadadhīnatvadarpeṇa sarvatra atra asmi nirvṛtaḥ //
jyotiṣām api yat jyotiḥ tatra tvaddhāmni dhāvataḥ /
cittasya īśa tamaḥsparśaḥ manye vandhyātmajānujaḥ //
manye nyastapadaḥ saḥ api kṣemye mokṣasya vartmani /
manorathaḥ sthitaḥ yasya seviṣye śivam iti ayam //
sthityutpattilayaiḥ lokatrayasya upakriyāsu iha /
ekā eva īśa bhavacchaktiḥ svatantram tantram īkṣase //
trilokyām iha kaḥ trātaḥ tritāpyā na upatāpitaḥ /
tasmai namaḥ astu te yaḥ tvam tannirvāṇāmṛtahradaḥ //
kṛtrimā api bhavadbhaktiḥ akṛtrimaphalodayā /
niśchadmā cet bhavet eṣā kiṃphalā iti tvayā ucyatām //
tat cakṣuḥ īkṣyase yena sā gatiḥ gamyase yayā /
phalam tat aja jātam yat tvatkathākalpapādapāt //
śreyasā śreyaḥ eva etat upari tvayi yā sthitiḥ /
tadantarāyahṛtaye tvam īśa śaraṇam mama //
aho svādutamaḥ śarvasevāśaṃsāsudhārasaḥ /
kutra kālakalāmātre na yaḥ navanavāyate //
muhuḥ muhuḥ aviśrāntaḥ trailokyam kalpanāśataiḥ /
kalpayan api kaḥ api ekaḥ nirvikalpaḥ jayati ajaḥ //
malatailāktasaṃsāravāsanāvartidāhinā /
jñānadīpena deva tvām kadā nu syām upasthitaḥ //
nimeṣam api yadi ekam kṣīṇadoṣe kariṣyasi /
padam citte tadā śambho kim na sampādayiṣyasi //
dhanyaḥ asmi kṛtakṛtyaḥ asmi mahān asmi iti bhāvanā /
bhavet sālambanā tasya yaḥ tvadālambanaḥ prabho //
śubhāśubhasya sarvasya svayam kartā bhavān api /
bhavadbhaktiḥ tu jananī śubhasya eva īśa kevalam //
prasanne manasi svāmin kim tvam niviśase kim u /
tvatpraveśāt prasīdet tat iti dolāyate janaḥ //
niścayaḥ punar eṣaḥ atra tvadadhiṣṭhānam eva hi /
prasādaḥ manasaḥ svāmin sā siddhiḥ tat param padam //
vacaḥ cetaḥ ca kāryam ca śarīram mama yat prabho /
tvatprasādena tat bhūyāt bhavadbhāvaikabhūṣaṇam //
stavacintāmaṇim bhūrimanorathaphalapradam /
bhaktilakṣmyālayam śambhoḥ bhaṭṭanārāyaṇaḥ vyadhāt //
